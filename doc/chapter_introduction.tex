\section{Wstęp}
Analiza obrazu odgrywa coraz większą rolę w szeroko pojętej inspekcji obiektów. Dzięki algorytmom wizji komputerowej systemy informatyczne są coraz częściej wykorzystywane w przemyśle, w miejscach gdzie do tej pory pracę musiał wykonywać człowiek. Systemy oparte o analizę wizji komputerowej mogą pracować o wiele wydajniej, oraz popełniają o wiele mniej błędów. Ponad to, są tanie w utrzymaniu. Standardem jest na przykład już inspekcja wizyjna jakości na taśmach produkcyjnych. Przykładem wykorzystania wizji komputerowej w rozwiązaniach przemysłowych może być weryfikacja butelki oddanej do automatu przyjmującego butelki zwrotne. System na podstawie zdjęcia może stwierdzić, czy kształt butelki jest akceptowany w danej maszynie, oraz czy butelka nie jest uszkodzona, i w zależności od rezultatu oceny, wypłacić użytkowi pieniądze lub zwrócić butelkę.
\paragraph{}
Segmentacja odgrywa ważną rolę w analizie obrazu, ponieważ pozwala na wyodrębnienie z obrazu cech, które są istotne z punktu widzenia danego problemu. Na obrazie, na którym zarejestrowany jest badany obiekt, znajdują się bardzo często inne obiekty, które są zbędne z punktu widzenia rozwiązania danego problemu, a nawet przeszkadzają w jego rozwiązaniu. Zadaniem segmentacji jest wydobycie z obrazu tylko takich obiektów, które mogą być przydatne w kolejnym etapie, jakim jest analiza obiektu.
\paragraph{}
Metody segmentacji są jednym ze sposobów rozpoznawania ciągów znaków. Dzięki metodą segmentacji możemy spośród całego tekstu wyodrębnić zbiór pojedynczych znaków, a następnie przekazać ją do algorytmu rozpoznawania pojedynczych znaków.

\subsection{Cele pracy}
Celem mojej pracy jest zaprezentowanie podstawowych algorytmów przetwarzania wizji komputerowej oraz metod segmentacji obrazów. Metody segmentacji omówię pod kątem rozwiązywania problemu segmentacji tekstu, a w szczególnym przypadku - segmentacji tablic rejestracyjnych pojazdów. Przedstawię problemy, jakie wiążą się z zagadnieniem segmentacji tablic rejestracyjnych, oraz omówię zaproponowane przeze mnie rozwiązania tych problemów. Następnie omówię algorytmy, jakie zdecydowałem się wykorzystać do przeprowadzenia badań. Kolejno potem, omówię sposób, w jaki przeprowadzałem badania, omówię środowisko, jakie przygotowałem w celu przeprowadzenia testów algorytmów. Na końcu mojej pracy zaprezentuję uzyskane przeze mnie wyniki.
